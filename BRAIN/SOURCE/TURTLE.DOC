La libreria (Unit) TURTLE permette di realizzare un ambiente grafico
alternativo all'ambiente grafico tradizionale. Esso e' noto comunemente
come "grafica della tartaruga" e deve la sua notorieta' al fatto di essere
uno dei prinicipali strumenti educativi previsti dal linguaggio di 
programmmazione LOGO. Gli oggeti di questo ambiente sono:
- i pixel dello schermo, caratterizzati dalle coordinate (x,y) di un
  sistema di riferimento cartesiano e da uno stato costituito dal colore;
- la tartaruga, che svolge le funzioni di cursore grafico orientato e
  colorato il cui stato e' composto dai seguenti stati elementari:
  - la posizione: il punto (x,y) in cui si trova la tartaruga
  - la direzione: l'angolo espresso in gradi, che la retta orientata
    passante per la tartaruga forma con l'asse X
  - il colore: codificato da una costante numerica, con cui colorare
    i pixel al passaggio della tartaruga
  - lo stato del pennello: puo' essere alzato o abbassato, nel primo caso
    i movimenti della tartaruga non hanno alcun effetto sui pixel (mantengono
    il loro colore).
Per lavorare con l'ambiente grafico della tartaruga, dopo aver dichiarato 
nella sezione uses la unit TURTLE, utilizzare i comandi

TARTAMOD 
che inizializza l'ambiente grafico della tartaruga, selezionando la migliore
modalita' grafica della scheda dell'elaboratore (se non presente la scheda
non viene  attivata) e restituendo il seguente stato
        a) tutti i pixel di colore nero (0)
        b) tartaruga in "casa", cioe' nel punto (0,0) e direzione 0 
           (verso est), con pennello abbassato e colore bianco (7); 

AVANTI(x:real)
fa avanzare la tartaruga di x nella direzione corrente; se il pennello e'
abbassato i pixel incontrati sul cammino vengono colorati con il colore 
corrente;

INDIETRO(x:real);
fa indietreggiare la tartaruga di x nella direzione corrente; se il pennello 
e' abbassato i pixel incontrati sul cammino vengono colorati con il colore 
corrente;

SINISTRA(ang:real)
aumenta la direzione corrente di ang gradi in senso antiorario;

DESTRA(ang:real);
decrementa la direzione corrente di ang gradi in senso antiorario;

COLORE(x:word)
imposta il colore corrente della tartaruga a x;

PENNASU
alza il pennello;

PENNAGIU
abbassa il pennello;

CASA
porta la tartaruga nelle condizioni iniziali cioe' nel punto (0,0) e 
nella direzione 0 (verso est);

INITANG(ang:real);
imposta la direzione corrente ad ang gradi;

INITPOS(x,y:real);
imposta la posizione corrente della Tartaruga alle coordinate (x,y);

MOSTRA
visualizza la tartaruga;

NASCONDI
nasconde la tartaruga;

TARTAEND
chiude la modalita' grafica ritornando al modo testo. 


Come funzioni di osservazione per l'ambiente Tartaruga sono disponibili:

MAXX
restituisce l'ascissa massima del riferimento cartesiano
(l'ascissa minima e' -MAXX);

MAXY
restituisce l'ordinata massima del riferimento cartesiano
(l'ordinata minima e' -MAXY);

XVAL
restituisce l'ascissa del punto in cui si trova la Tartaruga (coordinata
cartesiana);

YVAL
restituisce l'ordinata del punto in cui si trova la Tartaruga (coordinata
cartesiana);

COLCOR
restituisce il colore corrente del pennello della Tartaruga; 

ANGCOR
restituisce la direzione corrente (angolo)  della Tartaruga; 

